---
---
Designprinciper
=========================
Denna rapport går ut på att utvärdera tre olika webbplatsers designprinciper.

## Urval

Webbsidorna för denna rapport har valts ut bland tre av de största utvecklarna av digital audio workstations (DAW), dvs. program för musikproduktion. Webbsidorna som har utvärderas är [Image Line FL Studio](https://www.image-line.com/flstudio/), [Ableton Live](https://www.ableton.com/en/live/) samt [Apple Logic](https://www.apple.com/logic-pro/). 

För att göra en bra jämförelse har specifikt landningssidorna för dessa program valts ut, alltså inte företagets egna "förstasida".

## Metod

Jag har främst utgått från designprinciperna som snyggt visualiseras på [Canva.com](https://www.canva.com/learn/design-elements-principles/).

## Resultat

### Image Line FL Studio

![FL Studio](../htdocs/img/fl-studio-min.png)

##### Webbplatsens mål och syfte

Genom att skrolla ner på sidan kan man se många bilder av programmet, översiktlig information om funktioner samt t.o.m. citat av kända producenter som använder sig av programmet. Detta typer på att webbplattsens främsta mål är att sälja programmet till nya användare som besöker sidan.

##### Webbplatsens design

Designen på Image Line's webbplats består av element i många olika färger och former där mycket av fokuset ligger på bilder, animationer och videos av de olika funktionerna i programmet. Mycket "flat" design är använt för knappar och boxar, vilket funkar bra tillsammans med 3D-renderingar av datorer och program som kan ses över hela sidan.

##### Gynnar designen webbplatsens mål och syfte?

Enligt mig har de lyckats skapa en snygg och stilren design som verkar vara väldigt inspirerad av hur designen i själva "user interfacet" i programmet ser ut. Detta gör att man som besökare lätt kan förknippa webbsidan och programmet tillsammans och få en sammanhängande bild över företaget samt dess produkt. Produktens funktioner visualiseras också på otroligt snyggt sätt, vilket gör webbsidan attraktiv och informativ.

Ibland har de dock använt sig av aningen smala fonter som inte ligger i tillräckligt stor kontrast mot bakgrundsfärgerna, vilket kan göra viss text svårläst.

##### Designprinciper & designelement

Det första man som användare möts av på första sidan är en stor 3D-rendering av programmet på en dator, vilket ger ett djup direkt på sidladdning. Många element är ordnade i snygga symmetriska rader eller boxar, vilket skapar balans och tydlighet. Hierarkier är också väldigt tydliga i typografin, där rubriker är mycket större än brödtext liksom tydlig repetition av element i som samlas i vertikala och horisontella rutnät.

Kontrast tycker jag man har lyckats skapa mellan bilder, animationer och bakgrunder, men som sagt är typografin ibland lite oläsligt p.g.a. texttjocklek, men även i färger som inte ligger i tillräcklig kontrast mot bakgrunden.

Vi kan även se tydlig repetition av användande av rutnät mellan undersidorna, samt användandet av 3D-bilder som ger djup.

### Ableton

![Ableton](../htdocs/img/ableton-min.png)

##### Webbplatsens mål och syfte

Syftet med denna webbplats är precis som föregående att informera och försöka sälja en produkt, i detta fall musikproduktionsprogrammet "Ableton Live" av företaget Ableton.

##### Webbplatsens design

Designen på denna webbplats är väldigt experimentell och intressant. Många olika färger i stor kontrast används precis under eller bredvid varandra, samt stora bilder av programmet som täcker hela sidan. Designen består också främst av flat-design utan gradienter och effekter.

##### Gynnar designen webbplatsens mål och syfte?

Det intressanta med designen på denna webbsida är att den står i stor kontrast mot användargränssnittet i själva programmet de säljer. Webbsidan använder i princip färger från alla delar av färghjulet, medan programmet själv är väldigt grått och minimalistiskt. Jag tycker dock att de med denna webbplats lyckas väcka intresse med hjälp av den utmanande designen.

##### Designprinciper & designelement

Det första man ser högst upp på sidan är ett foto av en studio som använder Ableton. Detta skapar, precis som för FL Studio, ett djup som görs ännu tydligare av "flat"-design knappen som ligger precis i mitten utanpå. 

Om man scrollar neråt kan man se att de följer ett tydligt mönster där rader hålls lite smalare på bredden än bilder, som istället täcker nästan hela sidan. Detta skapar en rytm och repeteras, vilket får designen att kännas konsekvent och intressant. Även rutnät i olika former används flitigt.

Många sektioner håller en balans där text antingen får breda ut sig över sidan, eller dela bredd med en bild eller något annat element. Dock använder de även sektioner med någon form av asymmetri där endast vänster halva av skärmen används. Detta känns utmanande.  

Webbplatsen repeterar samma typ av utmanande design genom resten av undersidorna.

### Apple's Logic

![Logic](../htdocs/img/logic-min.png)

##### Webbplatsens mål och syfte

Även denna webbplats har som mål att sälja ett program, denna gång "Logic" som ägs av välkända företaget Apple.

##### Webbplatsens design

Om man är intresserad av design och känner till Apple så kommer man att känna sig som hemma på denna webbplats. Layouten är väldigt minimalistisk, och man använder mycket svart bakgrundsfärg och stora 3D-renderade bilder som ligger i kontrast mot dessa. Fokuser verkar ligga på att skapa en stilren och traditionell presentation av programmet och dess funktioner.

##### Gynnar designen webbplatsens mål och syfte?

Jag tycker att denna webbplats definitivt lyckas visualisera programmets funktioner på ett snyggt och funtionellt sätt. Den är väldigt lättläst och översiktlig, och designen verkar vara väldigt genomtänkt.

##### Designprinciper & designelement

Vi kan se en tydlig hierarki mellan rubriker, underrubriker och brödtext, vilket ger en symmetrisk och balanserad känsla direkt från start. Användningen av 3D-renderingar ger även här en känsla av djup, samt utrymme ges mellan elementen och sektionerna.

Undersidorna följer ett tydligt mönster som liknar förstasidan väldigt mycket.

###### Analys

Dessa tre webbplatser säljer i princip samma typ av produkt men sina egna versioner av den. De tre sidorna verkar även följa samma typ av mönster i form av stora bilder och 3D-renderingar som visualiserar programmen, samt delat upp dessa i sektioner. 

De följer ganska långt liknande designprinciper i form av repetition och rytm av element och sektioner, hierarki i textelement, samt rutnät, även om det är stor skillnad sidorna emellan när det gäller färganvändning och symmetri. Där är Ableton är väldigt utmanande jämfört med de två andra och följer inte "reglerna" på samma sätt.

## Referenser
* [Image-Line.com/flstudio](https://www.image-line.com/flstudio)
* [Ableton.com/live](https://www.ableton.com/en/live/)
* [Apple.com/logic-pro](https://www.apple.com/logic-pro)
* [Canva.com](https://www.canva.com/learn/design-elements-principles/)


## Övrigt

Denna rapport är skriven av endast mig, Robin Granqvist.