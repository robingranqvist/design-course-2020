---
---
Redovisning kmom03
=========================

<h4>Hur känns det att vara styrd till ett vertikalt grid, hämmande eller stödjande?</h4>

Enligt mig är det vertikala griddet, och grids överlag, ett väldigt bra verktyg som hjälper en att hålla sin design konsekvent och symmetrisk. Eftersom jag har hållit på en del med att designa prototyper för webbsidor och applikationer (i Adobe XD samt Figma) är jag van med att hålla mig till grids och ser det som ett stort stöd för bra design.

<h4>Hur känns det att jobba med ett typografiskt horisontellt/baseline grid, ser du någon poäng med det?</h4>

Jag ser definitivt en poäng i att ha ett horisontellt grid som hjälper en hålla typografi samt andra element som margins konsekventa. Detta tror jag även användaren av webbsidan undermedvetet lägger märke till eftersom de “stora” webbsidorna som användaren är van att besöka (Google, Facebook etc.) verkar vara väldigt noga med att hålla sin design konsekvent och lättläst.

<h4>Berätta om hur du valde typsnitt till din webbplats.</h4>

Jag valde att köra på ett relativt “standard” typsnitt för min webbplats, nämligen Arial. Jag testade några olika, och denna kändes som den mest naturliga vid detta tillfälle. Denna valde jag för både rubriker samt brödtext. Arial är en lättläst font som brukar passa till det mesta.

<h4>Har du jobbat med liknande gridbaserade layouttekniker sedan tidigare?</h4>

Som nämnt ovan har jag jobbat mycket med att designa prototyper med hjälp av grids, och har använt mig av mindre HTML/CSS frameworks som använder sig av vertikala grids för att placera ut element på webbsidan där man bestämmer hur mycket plats de olika elementen skall ta upp.

<h4>Hur känns det att jobba med LESS och moduler? Lyckas du återanvända moduler mellan teman för kmom02 och kmom03?</h4>

Jag börjar mer och mer gilla LESS eftersom man enkelt kan hålla sig strukturerad och konsekvent i design, samt enkelt dela upp sin kod i moduler. Jag beslöt mig för att “börja om från noll” i detta kursmoment och skapade nya moduler. Dock hade jag en del kod från kmom02 som kunde återanvändas i dessa nya moduler.

<h4>Hur gick det med din responsivitet för webbplatsen?</h4>

Webbplatsen är responsiv och verkar fungera bra på olika typer av skärmar.
Jag skapade tre olika breakpoints; en vid 960px där sidebars får rum över hela skärmen samt några mindre ändringar. Här försvinner även den vanliga menyn och endast hamburgermenyn är kvar. Den andra breakpointen sker vid 700px där bl.a. footern går från tre kolumner till endast en. Den tredje breakpointen sker vi 500px och rättar mest till lite med byline’ns bredd samt float.

<h4>Vilken är din TIL för detta kmom?</h4>

Min TIL för detta kmom är faktiskt hur praktiskt LESS kan vara med variabler samt moduler. Har varit lite tveksam innan, men börjar gilla det mer och mer. 