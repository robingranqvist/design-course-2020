---
---
Redovisning kmom10
=========================

## Krav 1. Analys

Jag skrev en analys om aktuell webbplatsdesign. Det jag fokuserade på var moderna designelement samt designprinciper hos tre stycken webbyråers webbplatser.

Detta var en väldigt intressant analys, och jag lärde mig saker jag aldrig riktigt tänkt på om hur modern webbdesign ser ut och är skapad.

Alla tre webbplatser innehöll relativt minimalistiskt design med få färger, samt en intressant detalj var att de hade stor hierarki i typografin mellan rubrik och brödtext.

Detta försökte jag sedan tänka på medan jag designade mitt egna tema.

## Krav 2. Webbplats

Jag byggde en webbplats för artisten Art Ist, vilket i mitt fall är en “up-and-coming” technoproducent. Webbsidan består enligt kraven av en förstasida, en om-sida samt en blogg med tre stycken blogginlägg.

Jag beslöt mig för att utgå från min redovisningssida, och kopierade därför över denna in i min proj/-mapp. Då hade jag en stadig grund jag kunde utgå från, vilket kändes enklast för mig. Dessutom kändes det som att jag kunde spara lite tid, även om det kanske skulle ha kunnat vara bra övning att börja om helt från start.

Jag skapade en egen logo i stilen som jag tyckte “Art Ist” skulle ha. Denna återanvände jag även som favicon, samt visar upp den i flashbilden.

## Krav 4: Tema

Jag använde ett av mina teman från kmom04 som grund för temat jag skapad nu. I denna hade jag en viss struktur som jag kunde jobba vidare från.

Med mitt tema försökte jag framhäva hur jag tänker att en underground technoartists webbsida kunde se ut. Mörka färger, tillsammans med en stark accentfärg tycker jag framhäver känslan av en nattklubb ganska bra. 

Dessutom försökte jag använda informationen jag lärde mig i analysen med moderna webbsidor för att få mitt eget tema att se modernt ut. Minimalistiskt när det gäller färger, samt element. Jag valde även snygg rund Google-font som jag tyckte passade, och gjorde mina största rubriker väldigt stora.

Kodstrukturen liknar den jag har haft i tidigare kursmoment där jag samlar kod i moduler och kompilerar en fil som importerar alla moduler. Denna skulle jag kunnat ha jobbat på lite mera, men jag har ändå rätt bra koll på min struktur.
 
## 1.2 Genomförande

Jag hade faktiskt väldigt lite problem att slutföra detta projekt. Eftersom vi har skapat så många teman i kursmomenten innan så kändes det rätt naturligt att skapa ännu ett till tema. Detta tema blev dock det bästa temat jag gjort i denna kurs tycker jag.

Ett problem som uppstod var faktiskt något problem med min dator och rättigheter med mappar. Jag försökte skapa en “proj/”-mapp, men min dator sade att jag inte hade rättigheterna att göra detta. Detta gjorde mig lite nervöst, men efter en del Googling så fick jag det till slut fixat.

Detta projekt kändes rimligt för att examinera denna kurs. Att blanda analysuppgifter (skrivuppgift) med att skriva kod kändes faktiskt väldigt trevligt eftersom jag gillar att skriva. Det känns även nyttigt att skriva ner sina tankar när man analyserar saker, och jag lärde mig väldigt mycket. Om jag skulle få välja skulle jag vilja ha lite fler analysuppgifter.

## 1.3 Allmänna tankar

Materialet till denna kurs kändes lättläst och vettigt, även om de på de senare kursmomenten var mycket externa länkar till annan information än på dbwebb. Dessa artiklar kändes dock relevanta och man kunde lära sig mycket från dem.

Jag är definitivt nöjd med denna kurs, dels för att jag är ett stort fan av design samt för att det kom en del analysuppgifter. Att få skapa många olika typer av teman kändes även som en nyttig övning för personer som kanske inte direkt gillar design. För mig var det dock väldigt skoj.

En liten feedback skulle kunna vara att viss information om hur man bygger upp sin redovisningssida kändes lite utspridd på dbwebb. Även artiklar om hur man publicerar på Github var rätt svår att hitta när jag sökte. Det är kanske bara jag som kände så, men detta kanske man skulle kunna se över.

