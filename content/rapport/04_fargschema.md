---
---
Färgschema
=========================
Denna uppgift går ut på att analysera val av färger samt typografi hos tre utvalda webbsidor.

## Urval

Urvalet i denna uppgift har skett genom att välja ut webbsidor inom en och samma kategori, nämligen tre av de största internationella webbsidorna för frilansarbete. Dessa är Upwork.com, Fiverr.com samt Toptal.com. Webbsidorna riktar sig till personer som söker frilansjobb samt till personer eller företag som söker tillfälligt arbete av personer med kunskap inom olika områden.

Orsaken till att välja några av de största webbsidorna inom kategorin är eftersom man kan anta att de har en relativt stor budget tillägnad design och testning av sina webbsidor. Detta kan göra uppgiften intressant eftersom man kan få en bild över hur professionella designers jobbar. Man kan då även analysera hur de använder olika färgval och typografi för att visualisera och kommunicera liknande tjänster till liknande målgrupper, vilket kan bli en intressant jämförelse.

## Metod

För att analysera webbsidorna har jag använt mig av Google Chrome’s utvecklarverktyg för att få tillgång till webbsidornas textfonter och färgkoder, samt en närmare titt på dess CSS-kod. Utöver detta har ett chrometillägg som heter ”Colorzilla” använts, vilken är en färgväljare som kan plocka ut färger på vilka webbsidor och vilka element som helst. Även Adobe XD har använts för att titta närmare på gradienter och skuggor.

## Resultat

##### Upwork.com

Upwork är en väletablerad portal för för internationellt frilansarbete. Deras slogan är ”Upwork expertly connects professionals and agencies to businesses seeking specialized talent”, av vilket man kan anta att de främst försöker rikta sig till professionella frilansarbetare inom olika typer av områden.

![Upwork.com](../htdocs/img/upwork-min.png)

###### Färger

Det första man kanske lägger märke till när man besöker webbsidan är den stora, relativt mörka headern (även kallad hero). Denna använder sig även av en bild innehållande en stor mängd olika nyanser av blått, grönt och andra närliggande färger, vilket tillsammans bygger ett analogt färgschema i bara denna header. 

Utanpå headern kan vi se text och knappar i olika färger. Överst ser vi en text med en grön färg, följt av en helvit rubrik och slogan som ligger i stor kontrast mot bakgrundsfärgen. Underst ser vi en nästan total blandning av dessa färger i två knappar, en grön med vit text samt en vit med grön text. Den gröna färgen i dessa knappar återanvänds på flera platser i designen, bl.a. I textlänkar samt ikoner, och skulle därför kunna ses som webbplatsens accentfärg.

Resten av webbplatsen hålls relativt minimalistisk i jämförelse med den färgglada headern. Rubriker samt brödtext använder en nästan helsvart färg, förutom med några få undantag där man använder något ljusare grå färg. Webbplatsens olika sektioner varierar i bakgrundsfärg mellan helvit samt gräddvitt. En sektion använder dock den mörkare bakgrundsfärg och använder då istället helvitt som textfärg för att skapa kontrast. Footern Footern har däremot en liknande bakgrundsfärg som headern, och använder då helvit text.

<table style="border-spacing: 4px; border-collapse: separate">
    <tr>
        <td style="height: 50px; width: 50px; background-color: #173D4E">
        <td style="height: 50px; width: 50px; background-color: #1d4354">
        <td style="height: 50px; width: 50px; background-color: #222">
        <td style="height: 50px; width: 50px; background-color: #656565">
        <td style="height: 50px; width: 50px; background-color: #494949">
        <td style="height: 50px; width: 50px; background-color: #6FDA44">
        <td style="height: 50px; width: 50px; background-color: #ffffff">
    </tr>
</table>

###### Typografi

Största delen av webbplatsen använder sig av sans-serif fonten “Gotham SSM” som både rubrik och brödtext. Variationer finns dock i hero-sektionen där man använt sig av serif fonten “Canela deck” på både H1-rubriken samt H2, vilket ger en sofistikerad och professionell känsla direkt vid första blicken av webbplatsen. Detta skulle kunna tolkas som att de försöker hålla sin design relativt traditionell och professionell, vilket kanske försöker framhäva att de främst riktar sig till professionella frilansare.

"Gotham SSM" som de använder på de mindre H3-rubrikerna samt på de flesta andra element är en lättläst och rätt så bred font, vilket ger ett mer informativt och lättsamt intryck.

###### Allmänt

Överlag framstår designen på Upwork.com för mig som modern och professionell tack vare de välfungerande kombinationerna av färger samt blandningen av de sofistikerade sans-serif rubrikerna tillsammans med den lättlästa fonten i resten av rubrikerna samt brödtexten. Det känns som att man har tänkt igenom designen noga och hållit sig konsekvent, men inga direkta överraskningar eller risktagningar har gjorts i form av färgval, utan man har istället kört på en väldigt säker och bra design.

##### Fiverr.com

Fiverr är en frilansportal där personer får marknadsföra sig själv och vilka tjänster de gör för ett utsatt pris, och personer eller företa som behöver frilansarbete kan därmed söka fritt mellan alla de tusentals tjänster eller “gigs” som det kallas. Namnet kommer från deras orginalidé där man endast fick lägga upp gigs som kostade fem dollar, dvs. "små" frilansjobb. Numera har man dock tillgång till att prissätta sina gigs hur man vill.

![Fiverr.com](../htdocs/img/fiverr-min.png)

###### Färger

Det första en besökare ser är den stora hero-sektionen bestående av en ljusgrå bakgrundsfärg som bryts av mot en av flera andra färger. Vid varje omladdning byts den högra sidans sneda färg i bl.a. orange, grönt, eller som på bilden ovan i rosa. Sök-knappens gröna färg (1dbf73) används på flera platser på webbsidan och utgör därför dess accent-färg. När den rosa färgen används kan man tänka sig att de följer ett komplement färgschema där rosa är i motsats till den gröna accentfärgen, och när grönt används följer de ett analogt färgschema.

Webbsidans bakgrundsfärg är helvit och hålls konsekvent vit genom alla sektioner. Rubriker använder en nästan svart färg medan brödtext hålls aningen ljusare. Dessutom introducerar man en helt ny grön färg på ett enda element på sidan; “Fiverr Pro”-knappen, vilket man kan anta är för att väcka uppmärksamhet på just det elementet.

*Färgschema enligt den rosa headern*

<table style="border-spacing: 4px; border-collapse: separate">
    <tr>
        <td style="height: 50px; width: 50px; background-color: #F192AD">
        <td style="height: 50px; width: 50px; background-color: #1dbf73">
        <td style="height: 50px; width: 50px; background-color: #1fd0b6">
        <td style="height: 50px; width: 50px; background-color: #222325">
        <td style="height: 50px; width: 50px; background-color: #555555">
        <td style="height: 50px; width: 50px; background-color: #EEF2F5">
        <td style="height: 50px; width: 50px; background-color: #ffffff">
    </tr>
</table>

###### Typografi

Webbsidan håller sig till största del endast en font; "Proxima Nova", vilket är en sans serif-font. Denna font hittar man i allt från rubriker, brödtext och menylänkar. Fontstorleken hålls mellan 14px på de minsta elementen till 34px på de största h1-rubrikerna. Det enda undantaget man hittar till denna är vid en sektion med ett citat av Fiverr’s grundare samt framgångsrika användare av webbsidan. Där har man använt sig av en serif font; “Georgia”, vilket gör att denna text sticker ut lite mot resten och ger ett lite mer seriöst intryck.

###### Allmänt

Även Fiverr har lyckats skapa en modern och välfungerande design som tilltalar åtminstone mig väldigt mycket. Genom att variera färgen i hero-sektionen på varje omladdning känns designen lite mer utmanande, speciellt vid de fall denna färg är rosa och orange i motsatts till de gröna accenterna. Detta skapar en lite lekfull upplevelse vilket kanske är en påminnelse om att vem som helst kan publicera sina tjänser, utan att behöva vara väldigt professionell på sitt område.

##### Toptal.com

Toptal är en frilansportal som marknadsför sig som en plats för de bästa av de bästa inom sina respektive områden. Deras slogan är “Hire the Top 3% of Freelance Talent”, vilket betyder att de har en avancerad ansökningsprocess där endast de bästa inom sina områden får marknadsföra sina tjänster på webbplatsen.

![Toptal.com](../htdocs/img/toptal-min.png)

###### Färger

Även denna webbsida introduceras genom en stor hero-sektion, denna gång i en ljusgrå / blå färg. Som vi kan se på bilden ovan innehåller knapparna en fräsch grön färg som återkommer på flera mindre element i sidans sektioner, vilket gör denna färg till accentfärg. Dock har de även valt att introducera en ny blå färg som förekommer på flera både mindre och större element i sektionerna. Mycket olika blåa och gråa variationer används, vilket skapar ett analogt färgschema. Den grön accentfärgen ligger dock en längre bit bort från de blåa färgerna på färghjulet.


Bakgrundsfärgen är för det mesta helvit men byts ibland ut mot en ljusgrå färg för att skapa variation. Man har även lagt till en sektion i en väldigt mörk färg vilken står i stor kontrast till resten av sektionerna. Även footern har fått en mörkblå färg.

Rubriker är för det mesta i helsvart, medan brödtext använder en något ljusare grå för att de skall skiljas åt och vara lättlästa. Element med en mörk bakgrundsfärg använder istället en helvit textfärg.

<table style="border-spacing: 4px; border-collapse: separate">
    <tr>
        <td style="height: 50px; width: 50px; background-color: #000000">
        <td style="height: 50px; width: 50px; background-color: #455065">
        <td style="height: 50px; width: 50px; background-color: #0F256E">
        <td style="height: 50px; width: 50px; background-color: #204ecf">
        <td style="height: 50px; width: 50px; background-color: #00cc83">
        <td style="height: 50px; width: 50px; background-color: #D2D6E2">
        <td style="height: 50px; width: 50px; background-color: #ebeced">
        <td style="height: 50px; width: 50px; background-color: #ffffff">
    </tr>
</table>

###### Typografi

Toptal använder endast en font, vilket råkar vara den samma sans serif-font som Fiverr använder; "Proxima Nova". Denna används på alla textelement, dvs. på både H1, H2, H3-rubriker samt brödtext. Storleken varieras mellan de minsta elementen på 14px till den största rubriken på 45px. Brödtexten hålls stadigt på 16px. De flesta rubrikerna hålls väldigt smala i teckentjocklek.

###### Allmänt

Toptal har, som de andra sidorna analyserade i denna uppgift, även dom skapat en välfungerande och rätt modern webbsida. De använder relativt många färger och nyanser av dessa, vilket gör designen mindre minimalistisk än de andra. Många nyanser av blått och grått används, vilket ger ett professionellt intryck och stöder deras mål om att endast erbjuda de bästa av de bästa frilansarbetarna.

###### Analys

Dessa tre webbplatser riktar sig överlag åt likande typ av personer, folk som vill tjäna pengar på tillfälliga arbeten inom deras områden, samt företag som söker arbetskraft. Webbplatserna har dock varsin inriktning, Fiverr är mer inbjudande för nybörjare medan Toptal riktar sig åt de bästa av de bästa frilansare. Upwork ligger någonstans mittemellan. Kan vi se något designbeslut som återspeglar denna inriktning?

Fiverr börjar med en hero-sektion med lite mer utmanande färger än de andra två. Den skiftande bakgrundsfärgen på (halva) hero-sektionen ligger i stor kontrast mot den gröna accentfärgen, och kan därför ses som kanske lite lekfull och utmanande, även om resten av sidan är väldigt minimalistisk. Upwork har en väldigt mörk hero-sektion med många olika nyanser och färger. Dessa ligger dock väldigt nära varandra, samt resten av sidans färger, och känns därför mindre utmanande och mera som ett “säkert” kort i val av färger. Toptal innehåller däremot mera färg än de andra webbsidorna. Färgerna som används är dock rätt “dova” och inte väldigt uppmärksamhetssökande. Jag skulle vilja påstå att Toptals val av färger har en känsla av professionalism och på gränsen till tråkiga, vilket kanske kan förklaras av dess tänkta användarbas.

Typografin skiljer sig även en del mellan sidorna. Till min förvåning är det endast Upwork och Fiverr som använder sig av serif fonter, vilket jag förknippar med professionalism och sofistikerad design som Toptal verkar vara ute efter. Dock använder sig Toptal av väldigt smala fonter som ofta kan upplevas som lyxiga, till skillnad från de två andra som varierar fonterna mera i tjocklek.

## Referenser
* [Upwork.com](Upwork.com)
* [Fiverr.com](Fiverr.com)
* [Toptal.com](Toptal.com)


## Övrigt

Denna rapport är skriven av endast mig, Robin Granqvist.