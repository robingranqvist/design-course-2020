---
---
Aktuell webbplatsdesign
=========================
Denna rapport analyserar ett urval av moderna designelement samt designprinciper hos tre olika webbplaser.

## Urval

Urvalet av webbplatser har skett inom kategorin webbyråer, eftersom webbyråer är specialister på webben och borde därför hänga med i tiden när det gäller design. Därmed passar dessa bra att analysera i en rapport om aktuell webbplatsdesign. Urvalet har även begränsats till webbyråer inom Stockholm, samt sidorna som analyseras har begränsats till förstasidan av respektive webbplat.

Designelementen som har analyserats är främst färg, bild, typografi, samt designprinciperna som har analyserats är främst symmetri, balans, harmoni samt repetition.

## Metod

För att hitta webbplatser att analysera har en enkel Google-sökning gjorts på sökorden “Webbyrå Stockholm”, och de tre första webbplatserna (de som kommer under reklamlänkarna) har valts ut.

Analysen har utgått från vad jag själv kan se i designform på webbplatserna. Som underlag för vad som skall analyseras ligger canva’s visualisering av designprinciper & element, samt wikipedias sammanfattning av dessa.

## Resultat

#### Pigment.se

Pigment.se är en webbyrå i Stockholm som erbjuder tjänster inom design, webbutvecklning samt e-handel. Syftet med webbplatsen är att ge information om företaget samt visa upp vilka projekt de jobbat på tidigare för att generera nya kunder.

![Pigment.se](../htdocs/img/pigment.se-min.png)

##### Designelement

Pigment.se använder en väldigt minimalistisk färgpalett där bakgrunsdfärgen för det mesta är helvit, men varieras med en ljus beige färg i vissa sektioner. Rubriker och brödtext är mörka, men skiljer sig åt lite i opacitet där brödtexten är ljusare. Som accentfärg använder man en halvorange / beige färg som passar bra tillsammans med resten av den minimalistiska stilen.

Sidan består av en hel del bilder som placerats ut på lite olika sätt. De första bilderna man kanske lägger märke till är rutnätet med tidigare projekt. Här har man placerat ut bilder i olika bredd, men med samma höjd, vilket skapar ett intressant rutnät med asymmetriska kolumner. 

Vi kan även se ett till rutnät av logos för företag de har arbetat med tidigare. Dessa är alla i svartvitt, vilket bidrar till den simpla, moderna och minimalistiska designen.

Typografin hålls konsekvent med användning av endast en font; Poppins, vilket är en modern Google font som man ofta kan se på nyare webbplatser. Väldigt stora fontstorlekar på rubriker och till viss del brödtext används.

#### Designprinciper

Vi kan se en tydlig symmetri mellan element och sektioner i denna webbplats. Sektioner delas upp med varierande bakgrundsfärger och element är placerade antingen centerat eller uppdelat till höger och vänster. Vi kan dock se en viss asymmetri i rutnätet med bilder för tidigare projekt, där vissa bilder är bredare än andra. Footern har dockendast innehåll till vänster.

I färgerna på sidan kan vi se en tydlig balans där man inte använder några utstickande färger, utan istället har balanserat ut dem med en minimalistisk färgpalett. Detta bidrar även till harmonin på sidan, tillsammans med de snyggt uppdelade elementen som repeteras och följer en viss struktur genom hela sidan med lite variation.


#### Thegeneration.se

Thegeneration.se är även de en webbyrå som håller till i Stockholm. Enligt deras webbplats erbjuder de webbproduktion samt digital design. Målet är även här att ge information om vad de erbjuder, samt försöka locka till sig nya kunder.

![Thegeneration.se](../htdocs/img/generation.se-min.png)

##### Designelement

Färgerna på thegereration's webbplats är väldigt sparsamma och minimalistiska. Bakgrundsfärgen är vit genom hela webbplatsen och man använder en röd, lite utstickande accentfärg på knappar och länkar. Högst uppe kan vi även se en lila färg i den lilla "Jobba här"-ikonen, vilket sticker ut och skapar uppmärksamhet.

Bilder finns det gott om på denna webbplats. Bl.a. ser vi en sektion med utvalda kundcases innehållande bilder på olika projekt de jobbat på, inramade i dator- och telefonskärmar. Dessa ger liv till sidan och visualiserar hur deras projekt kan se ut i "verkliga livet" väldigt bra. De använder även grafiska element gjorda i vektorgrafik, vilka man kan anta att de designat själv.

Även på denna webbplats håller man sig konsekvent i valet av fonter, där den runda fonten "Circular" används för både rubriker samt brödtext. Även på denna webbplats kan vi se att de har använt sig av väldigt stora fontstorlekar, vilket gör sidan lättläst och bidrar till det moderna intrycket.

##### Designprinciper

Webblatsen innehåller som sagt en väldigt minimalistisk och simpel (men snygg) design som symmetriskt utplacerar element runt om på skärmen. Text är ofta centrerad till mitten av elementen den ligger inne i och på flera platser kan man se rutnät med element som placerats brevid eller under varandra. Sektionen med kundcase bryter dock något mot symmetrin, eftersom man placerat bilderna från kant till kant i skärmen där hälften av den högra och vänstra bilden är placera utanför skärmen.

Färgerna på webbplatsen är väldigt få, vilket ger ett balanserat och harmoniskt intryck. Endast en sektion använder en annan bakgrundsfärg än vitt, och det är footern där man lagt in en ljusgrå bakgrundsfärg.

Vi kan se tydlig repetition i bl.a. typografin där man har rubriker i en mycket större fontstorlek än brödtexten. Det är även skillnad i storleken på h1, h2, h3 osv. vilket ger en hierarki i typografin och gör den enkel att läsa. Den röda accentfärgen repeteras även genom hela webbplatsen.

#### Kawebb.se

Kawebb är den tredje och sista webbyrån som har analyserats i denna artikel. De erbjuder sina kunder bl.a. webbutveckling, design samt marknadsföring.

![Kawebb.se](../htdocs/img/Kawebb.se-min.png)

##### Designelement

Här har vi en webbplats i urvalet som kör på en lite mindre minimalistisk färgpalett. Man har använt en lila / blå gradient i hero-sektionen, vilket skapar ett intressant första intryck för användare som kommer in på webbplatsen. Vi kan även se några accentfärger som används på olika mindre element, en rosa, en grön samt en lila samt den svarta navigationen (när man scrollar) som skapar stor kontrast mot bakgrunden.

Denna webbplats använder rikligt med digitala vector-illustrationer, blandat med riktiga bilder. Den mest dominanta illustrationen är raketen och datorn i hero-sektionen som även har en intressant liten animation om man hovrar över den.

Typografin håller sig konsekvent med serif-fonten "Filson-pro", vilket ger en lite annan känsla än de andra webbplatserna. Denna är mer svängig och ger ett mer lekfullt intryck. Stora font-storlekar har använts även här. 

##### Designprinciper

Denna webbplats har många element som är symmetriskt uppställda, men det första man kan se i hero-sektionen är en bakgrund som snett bryter av vid bottnet. Utanpå denna har man placerat en illustration som går lite utanför den sneda bakgrunden och detta tillsammans med gradienten skapar ett djup och en illusion av att bilden flyter ovanpå bakgrunden.

Man använder även här flera rutnät i kolumner för att placera element brevid varandra, vilket skapar harmoni mellan elementen och repetition eftersom de används på flera platser. Denna webbplats är dock något bredare än de andra två, eftersom flera av sektionerna går över hela bredden av skärmen.


##### Analys

Dessa tre webbplatser är enligt mig perfekta exempel på vad åtminstone jag ser framför mig när jag tänker modern webbdesign. Minimalism, stora font-storlekar, och snygg användning av olika typer av element och bilder placerade i rutnät. Att blanda in lite utmanande asymmetri kan vara väldigt snyggt. 

Webbsidorna använder även rikligt med bilder på olika sätt och vis, vilket gör sidorna innehållet mer intressant. Ett par av webbplatserna erbjuder även digitala designtjänster, vilket man kan se på de  vectorillustrationerna de har skapat för att visualisera olika saker.

Vi kan även se liknande typer av animationer mellan sidorna när man hovrar över vissa element. De verkar använda sig av någon form av CSS-animation där element växer i storlek när man hovrar.

Skillnaden mellan dem verkar främst vara användandet av färger. Pigment kör på en väldigt minimalistisk färgpalett där ingeting riktigt sticker ut. The generation använder sig även dem av en ännu mer minimalistisk färgpalett, men här använder man accentfärger som är mycket mer utstickande än i den första webbplatsen. Kawebb däremot har blandat flera färger, även om de används sparsamt. Hero-sektionen på Kawebb är däremot det element som står ut mest med sin gradienta färg, samt illustrationen.


## Referenser
* [Pigment.se](https://pigment.se/)
* [Thegeneration.se](https://thegeneration.se/)
* [Kawebb.se](https://kawebb.se/)
* [Wikipedia-artikel om designelement samt principer](https://en.wikipedia.org/wiki/Visual_design_elements_and_principles)
* [Canva - designelement samt principer](https://www.canva.com/learn/design-elements-principles/)


## Övrigt

Denna rapport är skriven av endast mig, Robin Granqvist.