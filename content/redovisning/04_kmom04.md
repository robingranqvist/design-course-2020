---
---
Redovisning kmom04
=========================

#### Kommentera kort om skrivuppgiften, någon som är värt att nämna från arbetet med den?

Jag valde att analysera tre stora webbsidor / portaler för frilansarbete, vilket var väldigt intressant och lärorikt eftersom man lär sig mera om hur professionella designers arbetar och tänker. Sidorna följde liknande strukturer med mycket whitespace samt liknande accentfärger, men det fanns ändå en del skillnader mellan dem.

#### Berätta kort om din tanke bakom respektive teman, hur tolkade du “minimalistisk”, “colorful” och “dark”.

Tanken bakom mitt minimalistiska tema var att hålla det väldigt sparsamt med färger, dvs. mycket vitt, svart och grått. Jag ville även använda en traditionell serif-font för att göra det lite sofistikerat och se lite mer traditionellt ut.

Tanken för det färglada temat var att egentligen använda vilka färger jag ville var jag ville, och försöka skapa ett komplement färgschema. Här ville jag även använda en något mer lekfull font.

Mitt dark-tema var egentligen tänkt att efterskapa någon form av “night mode” av mitt tema från kmom03, och bygga upp ett monokromatiskt färgschema. Här ville jag även använda en vanligt och lättläst font.

#### Vilket färgschema valde du till respektive tema och hur valde du att använda färgerna (mer eller mindre eller lika mycket av alla färger)?

Gällande mitt minimalistiska tema tänkte jag i princip liknande som jag brukar tänka när jag designar webbplatser överlag, mycket vitt, mycket svart samt mycket grått. Även bilderna fick ett grayscale-filter för att tona ner bildernas färger något. I detta tema använder jag ett monokromatiskt färgschema.

Mitt “colorful”-tema är något mer lekfullt än det minimalistiska. Här använder jag den lila färgen #8e44ad som bakgrundsfärg, den mörkare lila färgen #8E44AD som färg på navbaren, samt den gröna färgen #1abc9c för footern, vilket bygger upp ett komplement färgschema. Den gröna färgen använder jag även i hamburgermenyn. Textfärgen hålls vit för att ge kontrast mot den mörkare bakrunden.

Mitt “dark”-tema är det tema jag blev mest nöjd med och är även det temat jag valde som default. Här använder jag den mörgråa färgen #22252A som bakgrundsfärg samt helsvart navigation samt footer. I detta tema använder jag även en blå accentfärg #2288FF när man hovrar på länkar i menyn samt vid kodblock. Jag gillar även hur min flashbild står i stark kontrast mot bakgrunden. Även här använde jag ett monokromatiskt färgschema.

#### Valde du att jobba med accentfärg och isåfall hur?

Det enda temat jag har en accentfärg i är det mörka temat. Här passar i princip alla olika typer av färger som accentfärg, men jag valde till slut en snygg, modern blå färg som syns här och där i temat.

#### Hur tänkte du kring valet av typografi?

I mitt minimalistiska tema valde jag serif-fonten Georgia som font för både headers samt brödtext, vilket skapade en lite mer sofistikerad och kanske “äldre” känsla över webbsidan. Brödtexten är även något ljusare i färg än rubrikerna, för att göra det lättläst.

I det färglada temat använder jag “Lucida Sans Unicode”, vilket jag tycker ger ett litet lekfullt intryck.

I det mörka temat gick jag en lite mer traditionell väg och använder därför Arial som både rubrik samt brödtextfont.

#### Berätta om din kodstruktur av teman, jobbade du med bastema och hur löste du anpassningarna till de olika temana?

Jag valde att använda mig av ett bastema som i princip är en kopia av temat från kmom03, dock gjorde jag några ändringar i kodstrukturen samt la till variabler för flera olika elements färger för att lätt kunna ändra dessa i de tre nya temorna. Därefter skapade jag 3 nya temafiler för respektive nytt tema och la in variablerna för olika färger och font så att jag hade en struktur för att ändra dessa och på så sätt skapa ett nytt tema.

#### Vilken är din TIL för detta kmom?

Min TIL för detta kursmoment är hur man kan strukturera upp LESS-filerna för att lätt kunna skapa nya teman, men även en hel del nya lärdomar om färgval och typografi.
